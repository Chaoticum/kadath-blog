---
layout: post
title: "H. P. Lovecraft - Hrobka (Spisy I.)"
permalink: /h-p-lovecraft-hrobka-spisy-i/
date: 2020-12-31
author: Lovecraftian Dreamer
tags: [novinky]
---

<!-- wp:paragraph -->
<p>Fandy <strong>H. P. Lovecrafta</strong> určitě potěší fakt, že na začátku prosince 2010 byla vydána sbírka Lovecraftových&nbsp; povídek s názvem <strong>Spisy 1 - Hrobka</strong>. Takových sbírek už bylo vydáno mnoho, ale tato nad všemi ostatními vyniká jednou zvláštností. Povídky jsou v ní totiž řazeny chronologicky, podle toho kdy byly napsány (nikoliv poprvé vydány). Jednoduše si tak dokážete vytvořit obrázek o tom, jak se postupně rozvíjel <strong>mýtus Cthulhu </strong>a &nbsp;vývoj spisovatelské dráhy H. P. L. Sbírka Hrobka je pouze první knihou ze čtyř plánovaných a měli bychom se tedy dočkat kompletního vydání Lovecraftova díla. O jejich vydání se stará nakladatelství <a href="http://www.nakladatelstviplus.cz/uvod/" target="_blank" rel="noreferrer noopener">Plus</a>, které spadá pod společnost Albatros. &nbsp;První část je pěkně zpracovaná, obohacená o hezké ilustrace u každé povídky a jako bonus je na konci knihy i ke každé povídce několik zajímavých poznámek, které rozšíří znalosti nadšeného lovecraftologa.</p>
<!-- /wp:paragraph -->

<!-- wp:paragraph -->
<p>Celkově je dost poznat, že si s tímto vydáním dal někdo práci a trochu více s ním pohrál. Kniha samotná vypadá podle mě dobře a v knihovně se vyjímá opravdu skvěle. :D Cena 270 korun je tak akorát, za kvalitní pevnou vazbu s přebalem, textilní záložkou a kvalitně zpracovaným obsahem. Přidávám <strong>seznam povídek</strong>:</p>
<!-- /wp:paragraph -->

<!-- wp:list -->
<ul><li>Hrobka</li><li>Dagon</li><li>Vzpomínání na dr. Samuela Johnsona</li><li>Polaris</li><li>Za stěnou spánku</li><li>Paměť</li><li>Starý poděs</li><li>Proměna Juana Romera</li><li>Bílá loď</li><li>Jak bylo zahlazeno město Sarnath</li><li>Výpověď Randolpha Cartera</li><li>Ulice</li><li>Hrůzný stařec</li><li>Ultharské kočky</li><li>Strom</li><li>Celephais</li><li>Z neznámého světa</li><li>Chrám</li><li>Nyarlathotep</li><li>Obrázek v domě</li><li>Fakta ohledně zesnulého Arthura Jermyna a jeho rodiny</li></ul>
<!-- /wp:list -->

<!-- wp:paragraph -->
<p>Navíc kniha obsahuje i slavnou stať <strong>Josefa Škvoreckého - <em>Podivný pán z Providence</em></strong>. Celkem na Vás tedy čeká 224 stran lovecraftovské klasiky. Termín vydání druhého dílu se mi zatím zjistit nepodařilo, ale doufám, že to bude co nejdřív.</p>
<!-- /wp:paragraph -->
