---
layout: post
title: "Pátý přírůstek v lovecraftovské kolekci labelu Cryo Chamber"
permalink: /paty-prirustek-v-lovecraftovske-kolekci-labelu-cryo-chamber/
date: 2019-03-11
thumbnail-img: /assets/post-img/2019-03-11-paty-prirustek-v-lovecraftovske-kolekci-labelu-cryo-chamber/01-thumb-cryo-chamber.jpg
cover-img: /assets/post-img/2019-03-11-paty-prirustek-v-lovecraftovske-kolekci-labelu-cryo-chamber/02-cover-cryo-chamber.jpg
share-img: /assets/post-img/2019-03-11-paty-prirustek-v-lovecraftovske-kolekci-labelu-cryo-chamber/02-cover-cryo-chamber.jpg
author: Lovecraftian Dreamer
tags: [novinky]
---

Hudební label Cryo Chamber vydal 4. prosince 2018 páté album zasvěcené Prastarým. Hlavním motivem je Shub-Niggurath.

Nový dark ambient počin z lovecraftovského cyklu má stopáž kolem 2 hodin a na jeho tvorbě se podílelo 20 umělců a hudebních studií. Jedná se například o Atrium Carceri, Council of Nine, Aegri Somnia či Kammarheit.

Album je tradičně k dispozici v digitální podobě. Ale fanoušky nepochybně zaujme především sběratelská fyzická kopie. Album je na dvou CD, která se nachází uvnitř luxusního 16 stránkového digibooku v pevné vazbě. Nejedná se však o limitovanou edici a starší kousky jsou pravidelně dotiskovány. Digitální i fyzickou kopii je možná zakoupit na platformě Bandcamp.

![Album Shub-Niggurath od Cryo Chamber](/assets/post-img/2019-03-11-paty-prirustek-v-lovecraftovske-kolekci-labelu-cryo-chamber/cryo-chamber-shub-niggurath.jpg) \
*Zdroj obrázku: Screenshot z YouTube kanálu Cryo Chamber.*

Shub-Niggurath, stejně jako předchozí alba, slouží jako pocta dílu H. P. Lovecrafta. A především pak jako průzkum archetypů a snových dimenzí spojených s konkrétním Prastarým. Hudební meditace vás přenese hluboko do zapovězených lesů, kde pradávné národy uctívají temnou bohyni plodnosti.

**Odkazy:**

* [Album Shub-Niggurath na platformě Bandcamp](https://cryochamber.bandcamp.com/album/shub-niggurath)
* [Oficiální web Cryo Chamber](https://www.cryochamberlabel.com/)
